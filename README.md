# myFriendAI

![enter image description here](https://ppf.edu.gr/hackers/wp-content/uploads/2021/03/robot-1214536_1920.png)
Από τη στιγμή που μπήκε στην ζωή μας ο νέος ιός Covid19, η ζωή μας έχει αλλάξει πάρα πολύ. Για μήνες ολόκληρους τα σχολεία μας μένουν κλειστά και κάνουμε τα μαθήματα μας από μια οθόνη υπολογιστή. Οι συνεχόμενες καραντίνες μας έχουν απομακρύνει από τους φίλους μας, με τους οποίους βρισκόμαστε μέσα από ένα κινητό τηλέφωνο. Πολλοί συνάνθρωποι μας που μένουν μόνοι τους, νιώθουν την έλλειψη επικοινωνίας και συντροφιάς.

Αυτές οι σκέψεις μας οδήγησαν στην ιδέα να σχεδιάσουμε ένα ρομποτικό φίλο. Ένα κοινωνικό ρομπότ που θα μας συντροφεύει όταν νιώθουμε μοναξιά και θα μας διευκολύνει στις κοινωνικές μας επαφές με τους φίλους μας. Οι βασικοί άξονες στους οποίους θέλουμε να κινηθούμε είναι οι εξής:

-   Θα μπορεί να μας βοηθήσει να εκφραστούμε συναισθηματικά και καλλιτεχνικά. Πχ θα μπορεί να αναγνωρίζει αν παίζουμε κάποιο μουσικό όργανο, ή όταν τραγουδάμε κάποιο συγκεκριμένο τραγούδι και να μας συνοδεύει με μουσική.
-   Θα μπορεί να μάθει από εμάς χορευτικές κινήσεις, ιστορίες και ανέκδοτα και να τα στέλνει στα αντίστοιχα ρομπότ που έχουν οι φίλοι μας.
-   Θα λειτουργεί ως ένα μοντέρνο ημερολόγιο. Κάθε μέρα θα μας ρωτάει τι ευχάριστο μας συνέβη, θα τα καταγράφει και όταν είμαστε στεναχωρημένοι θα μας θυμίζει καλές στιγμές, ή θα μας προτείνει αγαπημένες δραστηριότητες για να ασχοληθούμε.
-   Θα έχει πρόσβαση στο ιστορικό κλήσεων του κινητού μας και θα μας υπενθυμίζει να πάρουμε τηλέφωνο κάποιον που έχουμε καιρό να του μιλήσουμε.
-   Θα έχει πρόσβαση στο ημερολόγιο του κινητού μας και να μας υπενθυμίζει δραστηριότητες και υποχρεώσεις που έχουμε.

Οι βασικές τεχνικές δυνατότητες που θέλουμε να έχει το ρομπότ μας είναι οι εξής:

-   Να μπορεί να κινείται στον χώρο
-   Να αναγνωρίζει φωνητικές εντολές
-   Να μπορεί να μαθαίνει ήχους, πρόσωπα, πόζες, αντικείμενα, εκφράσεις
-   Να μπορεί να επικοινωνεί μαζί μας με οθόνη και με ήχο
-   Να μπορεί να συνδεθεί με το κινητό μας τηλέφωνο και με άλλα παρόμοια ρομπότ ασύρματα

## Υλικά που θα χρειαστούμε:
|Είδος  |Κόστος|
|--|--|
|**Κεντρική μονάδα AI**|
|[Raspberry Pi 4 - Model B - 4GB](https://grobotronics.com/raspberry-pi-4-model-b-4gb.html)  |64,90|
|[Micro SD 32GB - Pre-Loaded with NOOBS](https://grobotronics.com/micro-sd-32gb-pre-loaded-with-noobs.html)|11,90|
|[Pi Display 4" HDMI 800x480 IPS Resistive Touchscreen](https://grobotronics.com/pi-display-4-hdmi-800x480-ips-resistive-touchscreen.html)|44.90|
|[Raspberry Pi Camera Module - Fixed Focus (D)](https://grobotronics.com/raspberry-pi-camera-module-fixed-focus-d.html)|18,90|
|[Waveshare Li-Ion Battery HAT](https://grobotronics.com/waveshare-li-ion-battery-hat-14500-battery.html)|21,90|
|[Battery Rechargeable 14500 3.7V - 800mAh XTAR](https://grobotronics.com/battery-rechargeable-14500-3.7v-800mah-xtar.html)|4,80|
|**Μονάδα κίνησης**|
|[Πλατφόρμα με τροχούς mechanum και κινητήρες](https://www.hellasdigital.gr/go-create/robotics/car-robot/2-layer-60mm-mecanum-wheel-robot-car-chassis-kit/)|26,00|
|[Waveshare Motor Control Board](https://grobotronics.com/waveshare-motor-control-board.html)|6,90|
|**Υλικά κατασκευής**|
|[PLA Fillament μπλε, πράσινο, πορτοκαλί και μωβ](https://grobotronics.com/easyprint-pla-value-pack-neon-1.75mm-4x500g-blue-green-orange-purple.html)/[PLA Fillament άσπρο, μαύρο, κόκκινο και μπλε](https://grobotronics.com/easyprint-pla-value-pack-standar-1.75mm-4x500g-white-black-red-blue.html)|59,90|

## Πως θα εργαστούμε

-   Ο σχεδιασμός του ρομπότ θα γίνει από την ομάδα μας και θα αξιοποιήσουμε τον 3Δ εκτυπωτή που έχουμε στο εργαστήριο.
-   Η κίνηση του ρομπότ θα γίνεται από την πλατφόρμα arduino η οποία θα επικοινωνεί σειριακά με το raspberry pi.
-   Το Raspberry pi θα το προγραμματίσουμε με την Python και την OpenCV για να αξιοποιεί την κάμερα ΤΝ
-   Η δημιουργία της εφαρμογής για το κινητό τηλέφωνο που θα επικοινωνεί με BT με το ρομπότ μας θα γίνει με το App Inventor.
